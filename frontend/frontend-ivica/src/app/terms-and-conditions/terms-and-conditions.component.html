Услови коришћења


Добро дошли на Фејсбук!

Фејсбук развија технологије и услуге које омогућавају људима да се међусобно повежу, изграде заједнице и развију пословање. Овим Условима је уређено ваше коришћење Фејсбука, Messenger-а и других производа, функција, апликација, услуга, технологија и софтвера које нудимо (Фејсбук производи или производи), осим када изричито наведемо да се примењују посебни услови (а не ови). Ове производе вам обезбеђује компанија Facebook, Inc.

Не наплаћујемо вам коришћење Фејсбука или других производа и услуга обухваћених овим Условима коришћења. Уместо тога, предузећа и организације нама плаћају да приказујемо рекламе њихових производа и услуга. Коришћењем наших производа, сагласни сте да можемо да вам приказујемо рекламе за које сматрамо да одговарају вама и вашим интересовањима. Ваше податке о личности користимо да бисмо лакше утврдили које рекламе да вам приказујемо.

Ваше податке о личности не продајемо оглашивачима и не делимо информације на основу којих се директно може утврдити ваш идентитет (као што су ваше име, е-адреса или други контакт подаци) с оглашивачима осим ако нам не дате нарочиту дозволу. Уместо тога, оглашивачи нам могу рећи ствари попут тога коју публику желе за своје рекламе и те рекламе приказујемо људима који могу бити заинтересовани. Оглашивачима дајемо извештаје о учинку њихових реклама који им помажу да разумеју како људи реагују на њихов садржај. Додатне информације потражите у Одељку 2 испод.

У нашој Политици о подацима објашњено је на који начин прикупљамо и користимо ваше податке о личности како бисмо утврдили неке од реклама које видите и да бисмо пружили све друге доле описане услуге. Такође, у сваком тренутку можете да отворите своја подешавања како бисте прегледали изборе у вези с приватношћу које имате у вези с начином на који користимо ваше податке.
Назад на врх
1. Услуге које пружамо
Наша мисија је да омогућимо људима да изграде заједницу и да зближимо особе из целог света. Да бисмо остваривали ову мисију, нудимо вам долеописане Производе и услуге:
Обезбеђујемо персонализовано искуство за вас:
Ваше искуство на Фејсбуку није као ничије друго искуство: од објава, прича, догађаја, огласа и другог садржаја које видите у Новостима или нашој видео платформи до Страница које пратите и других функција које можда користите, као што су Актуелно, Marketplace и претрага. Користимо податке које имамо – на пример, о везама које правите, изборима и подешавањима које бирате и шта делите и радите у оквиру и ван наших Производа – да бисмо персонализовали ваше искуство.
Повезујемо вас с људима и организацијама до којих вам је стало:
Помажемо вам да пронађете људе, групе, компаније, организације и остало до чега вам је стало и повезујемо вас с њима путем Фејсбук Производа које користите. Користимо податке које имамо да бисмо направили предлоге за вас и друге – на пример, групе за учлањење, догађаје за посећивање, странице за праћење или слање порука, веб серије за гледање и људе с којима можда желите да постанете пријатељи. Јаче везе дају боље заједнице, а ми верујемо да су наше услуге најкорисније када су људи повезани с људима, групама и организацијама до којих им је стало.
Дајемо вам могућност да се изразите и комуницирате о стварима до којих вам је стало:
Постоји много начина да се изразите на Фејсбуку и да комуницирате с пријатељима, породицом и осталима о стварима до којих вам је стало – на пример, дељењем измена статуса, фотографија, видео записа и прича путем Фејсбук производа које користите, слањем порука пријатељу или неколицини људи, креирањем догађаја или група или додавањем садржаја у ваш профил. Такође смо развили и настављамо да истражујемо нове начине на које људи могу да користе технологију, попут проширене стварности и 360° видео записа, да би на Фејсбуку креирали и поделили садржај који је изражајнији и привлачнији.
Помажемо вам да откријете садржај, производе и услуге који вас могу интересовати:
Приказујемо вам рекламе, понуде и други спонзорисани садржај да бисмо вам помогли да откријете садржаје, производе и услуге које нуде бројне компаније и организације које користе Фејсбук и друге Фејсбук производе. Више детаља на ову тему дато је у Одељку 2 испод.
Боримо се против штетног понашања и штитимо и подржавамо нашу заједницу:
Људи ће изградити заједницу на Фејсбуку само ако се осећају безбедно. Запошљавамо посвећене тимове широм света и развијамо напредне техничке системе да бисмо открили злоупотребу наших производа, штетно понашање према другима и ситуације у којима можемо да подржимо или заштитимо нашу заједницу. Ако сазнамо за такав садржај или понашање предузећемо одговарајуће радње – на пример, понудити помоћ, уклонити садржај, уклонити или ограничити приступ одређеним функцијама, онемогућити налог или се обратити надлежним органима. Делимо податке са другим Фејсбук компанијама када откријемо злоупотребу или штетно понашање од стране некога ко користи неки од наших производа.
Користимо и развијамо напредне технологије да бисмо обезбедили безбедне и функционалне услуге свима:
Користимо и развијамо напредне технологије – попут вештачке интелигенције, система за машинско учење и проширене стварности – како би људи могли да користе наше Производе безбедно без обзира на физичку могућност или географску локацију. На пример, оваква технологија помаже људима са оштећењем вида да разумеју шта или ко је на фотографијама или видео записима подељеним на Фејсбуку или Instagram-у. Такође развијамо софистицирану мрежну и комуникациону технологију како бисмо помогли да се више људи повеже на интернет у областима с ограниченим приступом интернету. Такође развијамо аутоматизоване системе да бисмо унапредили своју могућност да откријемо и уклонимо насилничку и опасну активност која може да штети нашој заједници и интегритету наших Производа.
Истражујемо начине на које можемо да побољшамо наше услуге:
Бавимо се истраживањем како бисмо развили, испитали и унапредили наше производе. То подразумева анализу података које имамо о нашим корисницима и разумевање тога како људи користе наше производе, нпр. спровођењем анкета и испитивањем нових функција и решавањем проблема у вези с њима. У нашој Политици о подацима објашњено је како користимо податке као помоћ у овом истраживању, а за потребе развоја и побољшања наших услуга.
Обезбеђујемо доследно и несметано искуство широм Производа компаније Фејсбук:
Наши Производи вам помажу да пронађете људе, групе, компаније, организације и остало до чега вам је стало и да се повежете с њима. Осмишљавамо наше системе тако да ваше искуство буде доследно и усклађено широм различитих производа компаније Фејсбук које користите. На пример, користимо податке о људима с којима комуницирате на Фејсбуку да бисмо вам олакшали да се повежете с њима на Instagram-у или Messenger-у и омогућавамо вам да комуницирате с компанијама које пратите на Фејсбуку преко Messenger-а.
Омогућавамо глобални приступ нашим услугама:
Да бисмо управљали нашом глобалном услугом, морамо да чувамо и дистрибуирамо садржај и податке у нашим дата центрима и системима широм света, укључујући изван ваше земље боравка. Овом инфраструктуром могу да управљају или да је контролишу компанија Facebook, Inc., Facebook Ireland Limited или њихова повезана друштва.
Назад на врх
2. Како се финансирају наше услуге
Уместо плаћања за коришћење Фејсбука и других производа и услуга које нудимо, коришћењем Фејсбук производа обухваћених овим Условима коришћења, сагласни сте да можемо да вам приказујемо рекламе које нам предузећа и организације плаћају у оквиру производа компаније Фејсбук и изван њих. Ваше податке о личности, као што су информације о вашој активности и интересовањима, користимо да бисмо вам приказали рекламе које су релевантније за вас.
Заштита приватности људи је централна тачка око које смо изградили наш систем рекламирања. То значи да можемо да вам приказујемо релевантне и корисне рекламе, а да оглашивачима не кажемо ко сте ви. Не продајемо ваше податке о личности. Дозвољавамо оглашивачима да нам саопште ствари, као што су њихов пословни циљ и врста публике којој желе да прикажу своје рекламе (нпр. људи старости 18 – 35 година који воле вожњу бициклом). Затим њихову рекламу приказујемо људима који могу бити заинтересовани.
Оглашивачима такође дајемо извештаје о учинку њихових реклама да бисмо им помогли да разумеју како људи реагују на њихов садржај на Фејсбуку и ван њега. На пример, оглашивачима дајемо опште демографске информације и информације о интересовањима (на пример, да је неку рекламу погледала жена старости између 25 и 34 године која живи у Мадриду и свиђа јој се софтверски инжењеринг) како би боље разумели своју публику. Не делимо информације на основу којих могу лично да вас идентификују (информације као што су ваше име или е-адреса које саме по себи могу да се употребе за ступање у контакт с вама или да вас идентификују) осим ако нам дате нарочиту дозволу. Сазнајте више о томе како функционишу рекламе на Фејсбуку овде.
Прикупљамо и користимо ваше податке о личности да бисмо вам пружили горе описане услуге. Више о томе како прикупљамо и користимо ваше податке можете сазнати у нашој Политици о подацима. Ви имате контролу над тим које врсте реклама и оглашивача видите, као и врстама информација које користимо да бисмо утврдили које ћемо вам рекламе приказивати. Сазнајте вишe.
Назад на врх
3. Ваше обавезе према Фејсбуку и нашој заједници
Ми пружамо ове услуге о вама и другима да бисмо подржали напредак наше мисије. У замену за то, од вас нам је потребно да се обавежете на следеће:
1. Ко може да користи Фејсбук
Када људи стоје иза својих ставова и поступака, наша заједница је безбеднија и одговорнија. Из тог разлога, морате да:
користите исто име које користите у свакодневном животу;
дате тачне информације о себи;
креирате само један налог (сопствени) и користите своју временску линију за личне потребе;
не делите своју лозинку, не дајете приступ свом Фејсбук налогу другима нити преносите свој налог на неког другог (без наше дозволе).
Трудимо се да Фејсбук буде нашироко доступан свима, али не можете да користите Фејсбук ако:
имате мање од 13 година (или минималну законску старост у вашој земљи за коришћење наших производа);
осуђивани сте као сексуални преступник;
претходно смо онемогућили ваш налог због кршења наших Услова коришћења или политике;
забрањено вам је да добијате наше производе, услуге или софтвер на основу важећих закона.
2. Шта можете да делите и радите на Фејсбуку
Ми желимо да људи користе Фејсбук како би изразили себе и делили садржај који им је важан, али не на уштрб безбедности и добробити других или интегритета наше заједнице. Стога пристајете да се не упуштате у доле описано понашање (и да не олакшавате другима такве радње и да их не подржавате у њима):
Не смете да користите наше Производе да бисте чинили или делили било шта:
што крши ове Услове коришћења, наше Стандарде заједнице и друге услове и политике који се примењују на ваше коришћење Фејсбука;
што је незаконито, доводи у заблуду, дискриминишуће или преварно;
што повређује или крши нечија права, укључујући права интелектуалне својине.
Не смете да уносите вирусе или злонамерни кôд или да чините било шта што би могло да онемогући, преоптерети или наруши правилан рад или изглед наших Производа.
Не смете да, користећи аутоматизована средства, приступате подацима из наших производа или да их прикупљате (без наше претходне дозволе) нити да покушавате да приступате подацима за које немате дозволу приступа.
Садржај који крши ове одредбе можемо да уклонимо или да му ограничимо приступ.
Ако уклонимо садржај који сте поделили кршећи наше Стандарде заједнице, обавестићемо вас о томе и објаснити могућности које имате да захтевате поновни преглед, осим када озбиљно и више пута прекршите ове Услове коришћења или када то може излажити нас или друге правној одговорности; штетити нашој заједници корисника; угрозити или ометати интегритет или рад било које наше услуге, система или Производа; када смо ограничени техничким ограничењима; или када нам је из правних разлога забрањено да то урадимо.
Да бисте подржали нашу заједницу, подстичемо вас да пријавите садржај или понашање за које верујете да повређују ваша права (укључујући права интелектуалне својине) или наше услове коришћења и политике.
Такође можемо да уклонимо или ограничимо приступ вашем садржају, услугама или информацијама ако утврдимо да је то разумно неопходно да би се избегли или ублажили нежељени утицаји на Фејсбук у правном и регулаторном смислу.
3. Дозволе које нам дајете
Потребне су нам одређене дозволе од вас да бисмо пружили наше услуге:
Дозвола да користимо садржај који правите и делите: Неки садржај који делите или додајете, као што су фотографије или видео записи, може бити заштићен законима о интелектуалној својини.
Ви имате права интелектуалне својине (као што су ауторско право или жигови) над садржајем који правите и делите на Фејсбуку и другим производима компаније Фејсбук које користите. Ништа у овим Условима коришћења вам не одузима права која имате у односу на ваш садржај. Слободни сте да делите свој садржај са свима, где год желите.
Међутим, да бисмо пружили наше услуге потребно је да нам дате одређене правне дозволе (познато као „лиценца”) да користимо тај садржај. То служи искључиво за потребе обезбеђивања и унапређења производа и услуга описаних у Одељку 1 изнад.
Прецизније, када делите, објављујете или додајете садржај који је обухваћен правима интелектуалне својине у оквиру наших производа или у вези са њима, дајете нам неискључиву, преносиву, широм света примењиву лиценцу, без накнаде, с правом подлиценцирања, да садржај хостујемо, користимо, дистрибуирамо, мењамо, покрећемо, копирамо, јавно изводимо или приказујемо, преводимо и од вашег садржаја стварамо изведена дела (у складу с вашим подешавањима за приватност и апликације). То значи да, на пример, ако поделите неку фотографију на Фејсбуку, нама дајете дозволу да је чувамо, копирамо и делимо с другима (да поновимо, према вашим подешавањима), као што су пружаоци услуга који подржавају нашу услугу или друге Фејсбук производе које користите. Ова лиценца ће истећи када се ваш садржај избрише из наших система.
Садржај можете да бришете појединачно или све заједно ако избришете свој налог. Сазнајте више о томе како да избришете налог. Копију својих података можете да преузмете у сваком тренутку пре брисања налога.
Када избришете садржај, он се више неће приказивати другим корисницима, али може остати и даље на другом месту на нашим системима у следећим случајевима:
тренутно брисање није могуће због техничких ограничења (у ком случају ће ваш садржај бити избрисан у року од највише 90 дана од тренутка када га избришете);
ваш садржај користе други у складу с овом лиценцом и они га нису избрисали (у ком случају ће се ова лиценца примењивати док се тај садржај не избрише); или
када би тренутно брисање ограничило нашу могућност:
да истражимо или идентификујемо незакониту активност или кршење наших услова и смерница (нпр. за идентификовање или истрагу злоупотребе наших производа или система);
да се придржавамо неке законске обавезе, као што је очување доказа; или
да се придржавамо захтева неког судског или административног тела, полиције или владине агенције;
у ком случају ће садржај бити задржан не дуже него што је неопходно за потребе за које се задржава (тачно трајање ће зависити од случаја до случаја).
У сваком од горе наведених случајева, ова лиценца ће важити док се садржај у потпуности не избрише.
Дозвола за коришћење вашег имена, слике на профилу и информација о вашим активностима с рекламама и спонзорисаним садржајем: Дајете нам дозволу да користимо ваше име и слику на профилу и информације о активностима које сте предузели на Фејсбуку поред или у вези с рекламама, понудама и другим спонзорисаним садржајем који смо приказали широм наших производа, без накнаде за вас. На пример, можемо да прикажемо вашим пријатељима да сте заинтересовани за оглашени догађај или да вам се свиђа страницa коју је направио бренд који нам је платио да прикажемо њихове рекламе на Фејсбуку. Такве рекламе могу да виде само људи који имају вашу дозволу да виде активности које сте предузели на Фејсбуку. Можете да сазнате више о својим подешавањима и изборима у вези са рекламама.
Дозвола за ажурирање софтвера који користите или преузимате: Ако преузмете или користите наш софтвер, дајете нам дозволу за преузимање и инсталирање ажурирања софтвера, када је доступно.
4. Ограничења о коришћењу наше интелектуалне својине
Ако користите садржај који је обухваћен правима интелектуалне својине која поседујемо и дајемо вам на располагање у оквиру наших производа (на пример, слике, дизајн, видео записи или звуци које вам обезбеђујемо да додате у садржај који креирате или делите на Фејсбуку), задржавамо сва права на тај садржај (али не и ваша права). Можете да користите наша ауторска права или жигове (или сличне знакове) искључиво како је дозвољено у нашим Смерницама за коришћење бренда или уз нашу писану дозволу. Морате да добијете нашу писану дозволу (или дозволу на основу лиценце отвореног кода) да бисте мењали изворни код, стварали изведене радове од њега, растављали га или на други начин покушавали да га издвојите од нас.
Назад на врх
4. Додатне одредбе
1. Ажурирање Услова коришћења
Стално радимо на побољшању наших услуга и развијамо нове функције да бисмо унапредили производе за вас и нашу заједницу. Услед тога, с времена на време морамо да ажурирамо ове Услове коришћења да би јасно одражавали наше услуге и праксе. Измене ћемо унети само ако неке одредбе нису више одговарајуће или су непотпуне, а искључиво ако су те измене разумне и прописно узимају у обзир ваше интересе.
Обавестићемо вас (на пример, е-поштом или путем наших производа) најмање 30 дана пре него што унесемо измене у ове Услове коришћења и даћемо вам прилику да их прегледате пре него што ступе на снагу, осим ако измене нису неопходне на основу закона. Када неки ажурирани Услови коришћења ступе на снагу бићете обавезани њима ако наставите да користите наше производе.
Надамо се да ћете наставити да користите наше производе, али ако не пристанете на наше ажуриране Услове коришћења и не желите више да будете део Фејсбук заједнице, можете да избришете свој налог у сваком тренутку.
2. Обустава или затварање налога
Желимо да Фејсбук буде место на ком се људи осећају добродошло и безбедно да се изразе и поделе своје мисли и идеје.
Ако утврдимо да сте очигледно, озбиљно или у више наврата прекршили наше Услове коришћења или смернице, укључујући посебно наше Стандарде заједнице, можемо да обуставимо или да трајно онемогућимо приступ вашем налогу. Такође можемо да обуставимо или онемогућимо ваш налог ако у више наврата прекршите права интелектуалне својине других људи или када смо из правних разлога у обавези да то учинимо.
Када предузмемо такву радњу, обавестићемо вас о томе и објаснити могућности које имате да захтевате преглед, осим када то излаже нас или друге правној одговорности; штети нашој заједници корисника; угрожава или омета интегритет или рад неких наших услуга, система или производа; или када смо ограничени техничким ограничењима; или када нам је из правних разлога забрањено да то урадимо.
Можете да сазнате више о томе шта можете да учините ако је ваш налог онемогућен и како да нам се обратите ако сматрате да је ваш налог онемогућен грешком.
Ако избришете свој налог или га ми онемогућимо, ови Услови коришћења престају да важе као уговор између вас и нас, али следеће одредбе настављају да важе: 3, 4.2-4.5.
3. Ограничење одговорности
Напорно радимо да обезбедимо што боље производе и дамо јасне смернице свима који их користе. Наши производи су међутим обезбеђени „у виђеном стању” и не дајемо никакве гаранције да ће увек бити безбедни, сигурни и без грешака нити да ће функционисати без прекида, кашњења или недостатака. У мери дозвољеној законом, такође се ОДРИЧЕМО СВИХ ГАРАНЦИЈА, ИЗРИЧИТИХ ИЛИ ПОДРАЗУМЕВАНИХ, УКЉУЧУЈУЋИ ПОДРАЗУМЕВАНЕ ГАРАНЦИЈЕ О ПОДЕСНОСТИ ЗА ПРОДАЈУ, ПОГОДНОСТИ ЗА ОДРЕЂЕНУ НАМЕНУ, ПРАВУ ВЛАСНИШТВА И НЕКРШЕЊУ. Не контролишемо нити управљамо ониме што људи чине или говоре и нисмо одговорни за њихове радње или понашање (било на мрежи или ван мреже) нити било који садржај који деле (укључујући садржај који је увредљив, неприкладан, непристојан, незаконит или на неки други начин непожељан).
Не можемо да предвидимо када може доћи до проблема с нашим производима. Сходно томе, наша одговорност је ограничена у највећем обиму дозвољеном примењивим правом и нећемо бити одговорни према вама за било који губитак профита, прихода, информација или података нити за последичне, посебне, посредне, казнене или директне последичне одштете које проистичу из ових Услова коришћења или производа компаније Фејсбук или се на њих односе, чак и ако смо били упозорени о могућности такве одштете.
4. Спорови
Настојимо да наводимо јасна правила како бисмо могли да ограничимо или, надамо се, избегнемо спорове између вас и нас. Међутим, ако до спора ипак дође, корисно је знати унапред где он може бити решен и који се закони примењују.
Ако сте потрошач, закони земље у којој боравите примењиваће се на све тужбене захтеве, разлоге за покретање правног поступка или спорове које имате против нас, а који произилазе из ових Услова коришћења или производа компаније Фејсбук или се односе на њих и ви можете да решавате свој тужбени захтев пред сваким надлежним судом у земљи која има јурисдикцију над тужбеним захтевом. У свим осталим случајевима, пристајете да ће се тужбени захтев решавати искључиво пред Окружним судом Северног округа Калифорније или државним судом који се налази у Округу Сан Матео. Такође пристајете да подлежете личној јурисдикцији једног од ова два суда за потребе парничења на основу таквог тужбеног захтева и да ће закони државе Калифорније уређивати ове Услове коришћења и сваки тужбени захтев без обзира на противречност законских одредби.
5. Остало
Ови Услови коришћења (раније познати као Изјава о правима и обавезама) чине читав уговор између вас и Фејсбука у погледу вашег коришћења наших производа. Они замењују све претходне уговоре.
Неки производи које нудимо су уређени и додатним условима коришћења. Ако користите неки од тих производа биће вам обезбеђени додатни услови и постаће део нашег уговора с вама. На пример, ако приступате нашим производима или их користите у комерцијалне или пословне сврхе, као што је куповина реклама, продаја производа, развој апликација, управљање групом или страницом за ваше пословање или користите наше услуге мерења, морате да пристанете на наше Комерцијалне услове коришћења. Ако објављујете или делите садржај који садржи музику, морате се придржавати наших Смерница за музику. У мери у којој су неки додатни услови противречни овим Условима коришћења, додатни услови ће имати предност примене у обиму такве противречности.
Ако се утврди да било који део ових Услова коришћења није спроводив, остатак одредби ће остати у потпуности на снази. Ако пропустимо да применимо било који део ових Услова коришћења, то се неће сматрати одрицањем од њих. Било која измена или допуна ових Услова коришћења или одрицање од њих морају се сачинити у писаном облику и бити потписани с наше стране.
Нећете преносити било које своје право или обавезу који проистичу из ових Услова коришћења било ком другом лицу без наше сагласности.
Можете да одредите особу (која се назива овлашћена контакт особа) да управља вашим налогом ако је претворен у спомен налог. Само ће ваша овлашћена контакт особа или особа коју сте навели у правоснажном тестаменту или сличном документу у коме се даје изричита сагласност за обелодањивање вашег садржаја након смрти или онеспособљености моћи да тражи обелодањивање с вашег налога након што је претворен у спомен налог.
Ови Услови коришћења не додељују ниједној трећој страни било која корисничка права. Сва наша права и обавезе предвиђене овим Условима коришћења су слободно преносива са наше стране по основу спајања, куповине или продаје имовине, или деловањем закона или на неки други начин.
Треба да знате да у неким околностима можда морамо да променимо корисничко име за ваш налог (на пример, ако неко други захтева то корисничко име, а оно се чини неповезаним са именом које ви користите у свакодневном животу). Унапред ћемо вас обавестити ако ово морамо да учинимо и објаснићемо вам зашто.
Увек ценимо ваше повратне информације и друге предлоге о нашим производима и услугама. Међутим, треба да знате да их можемо користити без икаквог ограничења или обавезе да вам то надокнадимо и да нисмо ни у каквој обавези да их чувамо као поверљиве.
Задржавамо сва права која вам нису изричито загарантована.
Назад на врх
5. Остали услови и политике која се могу примењивати на вас
Стандарди заједнице: Ове смернице представљају наше стандарде у вези са садржајем који објављујете на Фејсбуку и вашим активностима на Фејсбуку и другим Фејсбук производима.
Комерцијални услови: Ови услови се примењују ако приступате нашим производима или их користите и у неке комерцијалне или пословне сврхе, укључујући оглашавање, управљање апликацијом на нашој Платформи, коришћење наших услуга мерења, управљање групом или страницом за предузеће или продају робе или услуга.
Политика оглашавања: Овом политиком се утврђује које врсте оглашавачког садржаја су дозвољене од стране партнера који се оглашавају путем Фејсбук производа.
Услови самоуслужног оглашавања: Ови услови се примењују кад користите интерфејсе за самоуслужно оглашавање за креирање, слање или испоруку било какве рекламне или друге комерцијалне односно спонзорисане активности или садржаја.
Смернице о страницама, групама и догађајима: Ове смернице се примењују ако креирате или администрирате неку Фејсбук страницу, групу или догађај или користите Фејсбук да бисте огласили или администрирали неку промоцију.
Смернице за Фејсбук платформу: У овим смерницама је дата политика која се примењује на ваше коришћење наше Платформе (на пример, за програмере или оператере неке апликације или веб локације на Платформи или ако користите друштвене додатке).
Услови плаћања за програмере: Ови услови се примењују на програмере апликација које користе Фејсбук плаћање.
Услови плаћања у заједници: Ови услови се примењују на плаћања која се врше у оквиру Фејсбука или путем њега.
Смернице о трговини: У овим смерницама је дата политика која се примењује када нудите производе и услуге за продају на Фејсбуку.
Ресурси Facebook брендова: Ове смернице садрже политику која се примењује на коришћење Фејсбук жигова, логотипова и снимака екрана.
Смернице за музику: Ове смернице садрже политику која се примењује ако на Фејсбуку објављујете или делите садржај који садржи музику.
Смернице за функцију Уживо: Ове смернице важе за целокупни садржај који се емитује преко функције Facebook Live.

Датум последње ревизије: 22. октобар 2020.